</p>Bu gece bunu yazmamın sebebi bulunduğumuz karantina günlerinde çok fazla zamanımın olmasına rağmen yaptığım çok az şeyden bahsetmek. Karantina dönemi kendi evimdeyken(parasını babamın verdiği ama tek yaşadığım, sorumluluğu bende olan Çanakkale'de bulunan evin) başta verimli geçmeye başlayan ardından verimsizleşmeye ve İstanbul'a dönünce iyice elim kolum bağlanan bu dönemi nasıl atlatabilirim bilmiyorum. Hocalar tarafından, ölümle burun buruna değilmişiz gibi verilen acımasız ödevler aslında beni hayata tutunmamı sağlayan. Yoksa bütün gün muhabbet ve eğlenceyle geçen günlerin benim nezdimde bir değeri yok açıkçası. Nedense arada kinikliğim tutuyor ben de anlamıyorum.</p>

<p>Bir şeyleri yaparken hep bir amacımın olması gerkir mi? Bu sorunun içinden bir türlü çıkamıyorum. Amaçsızca oyun oynayıp eğlenemez miyim mesela? Fakat benim düşüncem bir sonra ki görevi alıp o görevin ne olduğunu öğrenmek ve sonunda oyunu bitirmek. Sanırım bu hayatı kendime zehir etmek benim başlıca görevlerimden birisi. Zaten nedendir bilinmez çok uzun süredir zevk aldığım şeylerden nefret etmeye çalışıyorum gibi. Kendimi sürekli yetersiz hisstme duygusunu bir kenara bırakıp yaptığım şeyden haz alamıyorum. Gerçi hayattan haz almayı hakedecek ne yaptın diye sorulursa ben de bilmiyorum. Belki kendimce bunu hakettiğimi düşünebilirim ve bunun için kendimce bahaneler bulabilirim. Örneğin sınavları geçmek için değil öğrenmek için dersleri dinliyorum gibi. Fakat sayacağım hiçbir sebep sanırım beni ikna etmeye yetmeyecek. Sanırım bu yüzden hayatımın sonuna kadar zamanımı bu tür şeylerle öldürüp hayata dahil olamayacağım.</p>
